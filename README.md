# ChildInHelp
Κώδικας για τη web εφαρμογή : https://github.com/5gymptolem/realtime-map

Τίτλος έργου
Σύστημα ειδοποίησης και εντοπισμού παιδιού που βρίσκεται σε ανάγκη - Child In Help
Περιγραφή προβλήματος
Παιδιά μπορεί να βρεθούν σε καταστάσεις κινδύνου (απώλεια προσανατολισμού, υγειονομικό επεισόδιο, κακοποίηση, ατύχημα) χωρίς άμεση δυνατότητα επικοινωνίας ή εντοπισμού από τους υπεύθυνους ενήλικες.
Η καθυστέρηση στην ειδοποίηση και στον εντοπισμό αυξάνει σημαντικά τον κίνδυνο επιδείνωσης της κατάστασης. Υφιστάμενες λύσεις είτε δεν είναι προσαρμοσμένες σε ανήλικους είτε δεν συνδυάζουν τοποθεσία, βιομετρικά δεδομένα και άμεση ειδοποίηση σε ένα ενιαίο, απλό σύστημα.
Περιγραφή προτεινόμενης λύσης
Η προτεινόμενη λύση είναι ένα ολοκληρωμένο σύστημα που επιτρέπει σε ένα παιδί, με ένα απλό πάτημα ή φωνητική εντολή, να ενεργοποιεί μήνυμα SOS. Η εφαρμογή για κινητή συσκευή διαθέτει φόρμα εγγραφής για το σύστημα πληροφόρησης. Μετά την εγγραφή ο χρήστης μπορεί να κάνει login είτε σαν παιδί είτε σαν γονέας. Στην περίπτωση που κάνει είσοδο σαν παιδί το σύστημα βρίσκεται σε κατάσταση αναμονής για σήμα sos . Το σήμα sos ενεργοποιείται με δύο τρόπους. Είτε με το πάτημα του κουμπιού sos είτε με φωνητική εντολή μετά από ένα ταρακούνημα. Η εφαρμογή με τον αισθητήρα επιτάχυνσης αντιλαμβάνεται την έντονη κίνηση του κινητού και περιμένει την εκφώνηση της λέξης S.O.S. Αυτόματα στέλνει μήνυμα στον γονέα, καταγράφει γεωγραφικό μήκος και πλάτος, παλμούς καρδιάς και οξυγόνο και αλλάζει η κατάσταση σε έκτακτη ανάγκη. Η καταγραφή μπορεί να γίνεται ανά λεπτό ή κάποιο χρονικό διάσημα. Στη δοκιμαστική έκδοση η αποστολή μηνύματος έχει απενεργοποιηθεί καθώς και η επανάληψη αποστολής ανά συγκεκριμένο χρονικό διάστημα. Υπάρχει δυνατότητα η εφαρμογή να στέλνει με push notification μέσω Firebase τη θέση του παιδιού που βρίσκεται σε κίνδυνο σ' ολους τους χρήστες που είναι εγγεγραμένοι στην εφαρμογή. Η καταγραφή όλων των δεδομένων πραγματοποιείται στο cloud με τη βοήθεια της Firebase.Στην είσοδο σαν γονέας η εφαρμογή δείχνει πάνω στο χάρτη την τελευταία θέση του παιδιού, καθώς και τα βιομετρικά του στοιχεία. Σε επόμενη έκδοση θα προτείνει κοντινότερη διαδρομή μεταξύ παιδιού και γονέα.Επίσης υπάρχει η δυνατότητα μέσω web app o διαχειριστής να βλέπει ταυτόχρονα όλες τις καταγραφές παιδιών σε έκτακτη ανάγκη.
Περιγραφή Ψηφιακών Εφαρμογών/Τεχνολογίας που χρησιμοποιήθηκε
MIT App Inventor για την ανάπτυξη της εφαρμογής κινητού (Android/iOS). Firebase για: αποθήκευση δεδομένων σε πραγματικό χρόνο, συγχρονισμό χρηστών, διαχείριση συμβάντων και ειδοποιήσεων. GPS αισθητήρες κινητών συσκευών για εντοπισμό. Έγινε χρήση του Leaflet + OpenStreetMap για παρουσίαση των δεδομένων πάνω στο χάρτη και αισθητήρων (π.χ. wearables) για μέτρηση καρδιακών παλμών και SpO₂. Για την ανάπτυξη web ή mobile dashboard για εποπτεία και οπτικοποίηση δεδομένων, ζητήθηκε βοήθεια από το ChatGpt και στη συνέχεια προσαρμόστηκε ο κώδικας στις δικέ μας ανάγκες. Το σύστημα βασίζεται σε αρχιτεκτονική cloud, με έμφαση στην ασφάλεια και στην προστασία προσωπικών δεδομένων.

Σύνδεση Θεματικής με Ψηφιακή Ευημερία, ΑΙ και Κοινωνική Ευημερία*
Το έργο προάγει την ψηφιακή ευημερία μέσω της χρήσης τεχνολογίας για προστασία, πρόληψη και έγκαιρη παρέμβαση. Η επεξεργασία δεδομένων σε πραγματικό χρόνο και η δυνατότητα μελλοντικής ενσωμάτωσης τεχνητής νοημοσύνης (π.χ. ανίχνευση ανώμαλων βιομετρικών προτύπων ή κινήσεων) ενισχύουν την προληπτική φροντίδα. Παράλληλα, το σύστημα υπηρετεί την κοινωνική ευημερία, καθώς ενδυναμώνει οικογένειες, σχολεία και κοινότητες να προστατεύουν τα πιο ευάλωτα μέλη τους.
Περιγραφή κοινωνικού αντικτύπου*
Το έργο συμβάλλει: στη μείωση του χρόνου εντοπισμού παιδιών σε ανάγκη, στην αύξηση του αισθήματος ασφάλειας οικογενειών και σχολικών κοινοτήτων, στην πρόληψη σοβαρών συνεπειών υγείας ή ασφάλειας.
Παράλληλα, ενισχύει την ψηφιακή παιδεία των μαθητών, οι οποίοι σχεδίασαν και υλοποίησαν μια λύση με πραγματικό κοινωνικό όφελος.
Συνεργασία Ομάδας | Επαφή/Συνέργειες με Φορείς*
 Η ομάδα εργάστηκε συνεργατικά με κατανομή ρόλων (προγραμματισμός, σχεδίαση, τεκμηρίωση, δοκιμές). Υπήρξε συμβουλευτική υποστήριξη από τον εκπαιδευτικό Πληροφορικής και διερεύνηση συνεργασιών με: σχολικές μονάδες, συλλόγους γονέων, και φορείς παιδικής προστασίας, ώστε το σύστημα να ανταποκρίνεται σε πραγματικές ανάγκες και να έχει προοπτική εφαρμογής σε ευρύτερο κοινωνικό πλαίσιο.
 
